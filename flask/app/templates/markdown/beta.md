# Om BETA

BETA er linjeforeningen for alle datastudenter tilhørende UiA Grimstad. Linjeforeningen er drevet av studenter og ønsker å tilby et trygt, sosialt, og faglig miljø for å fremme og utvikle datastudentene på UiA. 

## Hva gjør BETA?

Vi arrangerer blant annet:

- **Bedriftspresentasjoner**: Få en innsikt i arbeidslivet, møt spennede bedrifter og nyt massevis med bonger og gratis pizza!
- **BETALAN**: Den beste helgen i semesteret, hvor man kan nerde løs over alle typer spill! Det er mulig å delta både med og uten egen PC. Det blir satt opp masse konkurranser, spillkonsoler, arkademaskiner og brettspill, så dette vil du ikke gå glipp av!
- **Capture The Flag**: Test cybersikkerhets ferdighetene dine gjennom å løse sikkerhetsrelaterte oppgaver i en lag konkurranse.
- **Fagkvelder**: Det holdes faglige arrangementer og workshops om ulike temaer, som kanskje ikke er tatt opp i det hele tatt eller like grundig i undervisninga.
- **Game jam**: En kreativ konkurranse i å utvikle et spill, på kortest mulig tid. [Sjekk ut andres spill her!](http://betauia.net/game-jam-entries)
- **Sosiale aktiviteter**: Det arrangeres flere eventer gjennom semesteret, blant annet paintball, bowling, gokart, brettspillkvelder, filmkvelder, og mye mer!
